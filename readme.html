<!DOCTYPE html>
<html>
<head>
<title>grammar-bg readme.html fail</title>
 <meta charset="windows-1251">
</head>
<body>
<h2>Описание</h2>

<P>grammar-bg представлява опит за компютърно междуплатформено представяне на българския език. Надявам се проектът grammar-bg да бъде полезен при: създаване на различни речници (правописни, синонимни, тълковни, двуезични) и програми за: проверка на правописа и граматиката, показване на справочна информация, автоматична обработка на български текстове, превод от български на друг език или обратно и т.н.

<P>grammar-bg е проект с отворен код (<A HREF="http://vanyog.com/_new/index.php?pid=90" TARGET="_blank">GNU GPL 3</A>) и представлява набор от C++ заглавни файлове и файлове с код, ползващи библиотеката <A HREF="http://www.qt.io/download-open-source" TARGET="_blank">Qt</A>. В тези файлове се  дефинират набор от класове, описващи речниковия състав (и в бъдеще) граматиката на българския език. На базата на тези файлове е съставена компютърна програма grammar-bg, която демонстрира някои от възможностите на проекта - дава информация за морфологията на думите, прави проверка на правописа и др.

<P>В началните си версии grammar-bg ползваше базата данни от bgoffice (<A HREF="http://bgoffice.sourceforge.net" TARGET="_blank">http://bgoffice.sourceforge.net</A>), но в момента, след развитието, което получи <a href="http://physics-bg.org/z/?pid=2" target="_blank">Речник на българския език</a> използва неговата база данни.

<h2>Изтегляне на необходимите файлове</h2>

<P><B>Изходния код на grammar-bg</B> се публикува в <B><A HREF="https://github.com/vanyog/grammar-bg" TARGET="_blank">github.com</A></B>.
<br>За функциите показване на синоними и превод на английски са необходими речниците bg-en и thesaurus от bgoffice, които се доставят с изходния код на grammar-bg, но най-новите им версии може да се изтеглят <a href="https://sourceforge.net/p/bgoffice/code/HEAD/tree/trunk/dictionaries/data/" TARGET="_blank">SVN хранилището на bgoffice</a>.
<br>За да може да компилирате grammar-bg, трябва преди това да сте изтеглили и инсталирали <A HREF="http://www.qt.io/download-open-source/" TARGET="_blank">Qt Open Source</A>.

<p>Информация на български за работа с Qt има в книгата "<A HREF="http://vanyog.com/typingopen/qt.php" TARGET="_blank">Програмиране с Qt</A>".</p>

<h2>Компилиране</h2>

<p>Изходният код на grammar-bg може да изтеглите от <a href="https://github.com/vanyog/grammar-bg"  TARGET="_blank">https://github.com/vanyog/grammar-bg</a> във вид на ZIP файл (през бутона "Clone or Download" -> "Download ZIP" на страницата в GitHub), чрез програма Git клиент или директно с Qt Creator.</p>

<p>След като вече разполагате с изходния код, в Qt Creator отворете файл grammar-bg.pro и потвърдете с "Configure project" създаването на целеви комплект за средата на Вашия компютър.</p>

<p>За да може компилираната програма да намери файловете с данни, в Qt Creator, щракнете Projects и след това върху страница Run на целевия комплект. Срещу Working Directory щракнете Choose... и изберете за работна директория, директорията с код, в която се намира поддиректорията с данни data.</p>

<p>За компилиране и стартиране на програмата, щрекнете бутона Run с форма на зелен триъгълник.</p>

<h2>Забележка:</h2>
<P>При първото стартиране grammar-bg подрежда по азбучен ред кореновите форми, а когато щракнете бутона "Всички словоформи" се подреждат по азбучен ред и всички словоформи. Подреждането може да продължи до няколко минути на по-бавни компютри, но след като бъде извършено, редът на думите се записва в два файла - roots.dat и forms.dat и при следващи стартирания се чете от там, което става многократно по-бързо.

<h2>Публикувани досега версии</h2>

<p><strong>31 март 2013 г. - версия 2.0</strong><br>
През изминалото от публикуването на предишната версия време по програмата се работеше и новата версия съдържа следните новости:</p>
<ul>
<li>Като източник на данни се използват .csv файлове с таблици от базата данни на проекта Речник на българския език.</li>
<li>В допълнителен файл w_words_local.csv се добавят липсващи в Речник на българския език думи. (Бутон: "Добавяне".)</li>
<li>Добавена е правописна проверка на текстов файл с UTF-8 кодиране. (Меню: "Инструменти - Правописна проверка на файл (UTF-8)") </li>
<li>Думите от проверявания текст се показват в списъка вдясно.</li>
<li>Програмата може да маркира думите от проверявания текст, които имат определена морфологична характеристика, например: част на речта, лице, число и т.н. (Характеристиката и нейната стойност се задават с падащите списъци вдясно</li>
</ul>

<P ALIGN="center"><IMG ALT="" SRC="https://raw.github.com/vanyog/grammar-bg/master/snapshot6.png"></P>

<p><strong>21 май 2008 г. - версия 1.0</strong></p>
<ul>
<li />Най-съществената новост - проверка на правописа. Може да се проверява, копиран в клипборд текст, или текстов файл с кодировка Windows 1251.
<li>Превод на дума английски.</li>
<li>Показване на синонимите.</li>
</ul>

<P ALIGN="center"><IMG ALT="" SRC="https://raw.github.com/vanyog/grammar-bg/master/snapshot5.gif">

<p><b>26 февруари 2008 г. - версия 0.3</b>
<br>Вече са реализирани и опциите за търсене на думи, които се "състоят от" определени части, както и "запис във файл" на всички намерени думи. Направени са малки подобрения в интерфейса.

<p><b>16 февруари 2008 г. - версия 0.2</b>
<br>В тази версия е добавена функция за търсене на думи. След избиране на "Редактиране" -> "Търсене" от главното меню, се показва диалог, в който можете да напишете отделни букви, срички или въобще части, които трябва да съдържа търсената дума. Последните трябва да са отделени с интервали. Търсенето се осъществява след щракването на бутона "Следващо търсене". Предстои да бъдат добавени още възможности за търсене.

<P ALIGN="center"><IMG ALT="" SRC="https://raw.github.com/vanyog/grammar-bg/master/snapshot4.png">

<p><b>25 ноември 2007 г.</b>
<br>Следваща версия, носеща вече номер 0.1, позволява запис на показвания списък от основни форми на думите или списък от всички словоформи от речниците на bgoffice в .txt файл.

<P ALIGN="center"><IMG ALT="" SRC="https://raw.github.com/vanyog/grammar-bg/master/snapshot3.png">

<p><b>14 март 2007 г.</b>
<br>Първа, публикувана версия на проекта представлява програма с графичен интерфейс, която: чете информацията от файловете на data директорията на bgoffice и показва списък на кореновите или производни форми на описаните в тези файлове думи. Показва също и съдържащата се в тези файлове граматическа информация за различните словоформи. Практическа полза от програмата в този вид може да има от това, че позволява лесно да се намират различни словоформи и да се провери коректността на информацията за тях.


<P>Автор на проекта:
<BR>Ваньо Георгиев
<BR><A HREF="http://vanyog.com" TARGET="_blank">vanyog.com</A>
</body>
</html>
